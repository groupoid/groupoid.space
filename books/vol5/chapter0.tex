\chapter{Вступ в теорію мов програмування}
\epigraph{Присвячується піонерам формальної школи філософії}
         {Фреге, Расселу, Вайтхеду, Геделю, Гільберту, Каррі, Чорчу}

У вступі розказується про новий формальний підхід до математичної верифікації і спробу автора
у цій парадигмі побудувати замкнену уніфіковану систему формальних мов для
програмування, математики і філософії. В процесі розробки моделі такої системи автору
довелося апробувати частини її імплементації для головних SML-подібних формальних академічних мов,
мови Erlang і інших (загалом 7 мов). За 10 років автором було проаналізовані
синтаксис і семантика основних мов програмування (більше 50 мов) з різних промислових
і академічних доменів, 8 мов з яких були особисто реалізовані автором. В роботі
описані 8 мов уніфікованої мовної системи (концептуальна модель) і представлені 2 їх імплементації.

Головним чином, натхнення було почерпнуте з LISP-машин минулого, APL-систем,
перших систем доведення теорем таких як AUTOMATH, віртуальних маших паралельної
і узгодженої обробки нескінченних процесів, таких як BEAM, кубічних MLTT-пруверів.

\section*{Вступне слово}
Якщо говорити про математичну логіку, формальну математику, формальні методи,
то основоположниками цих теорій можно вважати Бертрана Рассела і Альфреда Норта Вайтхеда, зокремаїх роботу
Principia Mathematica, де будується формально теорія множин і доводиться твердження 1+1=2. Пізніше методи і предмет
лябда-числення були розроблені Хаскелем Каррі і Алонсо Черчем, а теорема Геделя про неповноту до цих пір
знаходить своє відображення в інфініті-топосах та у зліченних всесвітах сучасних пруверів.

Зараз формальні методи верифікації та відповідно теорії на яких вони побудовані
є актуальними засобами забезпечення математичної якості та гарантій для розробки не тільки
програмного забезпечення, але і математики, і, навіть, формальної філософії.

\section{Актуальність роботи}
Обґрунтування вибору теми дослідження зобумовлене високою ціною помилок в складних системах.

Основні відомі приклади високої ціни помилок в індустрії програмного забезпечення:
1) Mars Climate Orbiter (1998),
   помилка\footnote{Mars Climate Orbiter Mishap Investigation Board Phase I Report November 10, 1999. \\
                    \url{https://llis.nasa.gov/llis_lib/pdf/1009464main1_0641-mr.pdf}}
   невідповідності типів британської метричної системи, коштувала 80 мільйонів фунтів стерлінгів.
   Невдача стала причиною переходу
   NASA\footnote{National Aeronautics and Space Administration, національна адміністрація аеронавтики та космосу США}
   повністю на метричну систему в 2007 році.
2) Ariane Rocket (1996),
   причина\footnote{ARIANE 5 Flight 501 Failure, \\
          \url{http://www-users.math.umn.edu/~arnold/disasters/ariane5rep.html}}
   катастрофи --- округлення 64-бітного дійсного числа до 16-бітного.
   Втрачені кошти на побудову ракети та запуск 500 мільйонів доларів.
3) Помилка в FPU в перших Pentium (1994), збитки на 300 мільйонів доларів.
4) Помилка\footnote{The Matter of Heartbleed. \\
                    \url{http://mdbailey.ece.illinois.edu/publications/imc14-heartbleed.pdf}}
   в SSL (heartbleed), оцінені збитки у розмірі 400 мільйонів доларів.
5) Помилка у логіці бізнес-контрактів EVM (неконтрольована рекурсія), збитки 50 мільйонів,
   що привело до появи верифікаторів та валідаторів
   контрактів\footnote{Vandal: A Scalable Security Analysis Framework for Smart Contracts, \\
                       \url{https://arxiv.org/pdf/1809.03981.pdf}},
             \footnote{Short Paper: Formal Verification of Smart Contracts, \\
                       \url{https://www.cs.umd.edu/~aseem/solidetherplas.pdf}}.
Більше того, і найголовніше, помилки у програмному забезпеченні можуть коштувати життя людей.

Таким чином зросла популярність формальних мов з типизацією, які дають певні гарантії
на стадії компіляції, витрачаючи при цьому небагато часу на специфікації. Піонер у цьому класі
мов --- Standard ML та ML-подібні мови.

Пізніше, більш загально, Системи Жирара $F$ та $F_\omega$ стали промисловим стандартом де-факто.
Усі сучасні мови для популярних віртуальних машин та середовищ виконання намагаються бути
близькими до цих типових систем. Для JVM існує мова Scala, але перша формальна мова для
JVM був порт Standard ML --- MLj\footnote{\url{https://www.dcs.ed.ac.uk/home/mlj/}}.
Для CLR існує мова F\#. Мова Haskell поставляється разом
з середовищем виконання GHC. Усі ці мови так чи інакше пов'язані з системами Жирара.

Ціна помилок в математичних доведеннях теж актуальна та дотична до теми цієї роботи ---
формальної верифікації. Особливо великі доведення які складаються з багатьох сотень
 сторінок вимагають ретельної та кропіткої роботи рецензентів, що може бути замінено
формальними доведеннями на мовах для доведення теорем.

\section{Формалізована постановка задачі}
За допомогою спектрального розкладення на елементарні мови, які репрезентують
певні типи та описуються сигнатурами ізоморфізмів, будується єдиний погляд на
еволюцію мови та її покомпонентний аналіз. Також автор зазирнув у спектр мов,
які доречно використовувати як мови нижнього рівня (системне програмування)
для програмування середовища виконання.

Після 5 років цього дослідження, виконавши у вигляді вправ декілька імплементацій мов,
було прийнято рішення формально оформити всю роботу згідно академічних нормативів.
Тому в цій секції дається формальна постановка задачі, яка складається з опису
об'єкту та предмету дослідження, мети, цілей та завдань.
Дається головна мотивація та аналіз результатів.

\subsection{Наукова новизна}
Починаючи з перших пруверів 60-х років таких як AUTOMATH, пізніших систем Жирара
System F та сучасні фібраційні системи з залежними типами мови програмування та
системи типів пройшли значний шлях. Сучасні теорії типів присвячені формалізації
вищої математики, гомотопічної теорії, симпліціальної геометрії. А системи
програмування абсорбували теорії паральних процесів Мілнера та формалізацію
лінійних типів які маються застосування також до квантових обчислень та формалізації
теоретичної фізики. Такий сучасний стан наукової розробки теми.

Дана робота ґрунтується на гомотопічній теорії типів для потреб математичних
мовних засобів, а всі проміжні системи типів, такі як системи Жирара --- для
виробництва. Також, ця робота розказує про сучасні середовища виконання, які
здатні працювати без операційних систем та реалізують свої систем розподілу часу (планувальники).

Інновація роботи полягає в побудові унікальної замкненої системи яка складається з:
1) системного програмного забезпечення --- модального середовища
виконання разом з інтерпретатором написаним на формальній мові, разом з
базовою бібліотекою та архітектурою прикладного програмування N2O.DEV;
2) прикладного програмного забезпечення --- системи вищих формальних мов,
для яких надано моделі, імплементації та базова бібліотека разом з математичними
компонентами.

У цій роботі представлені дві конфіурації мовних систем, та три вектора атаки для їх дослідження.
Перша атака --- це побудова замкненої системи мов для компіляції в середовище виконання віртуальної машини BEAM що входить до складу Erlang/OTP.
Друга атака --- це побудова власної віртуальної машини CPS, яка пропонує більш формальну та сучасну модель обчислень.
Третя атака --- це побудова вищих мов.
Четверта атака --- це побудова бібліотеки вищих мов.

\begin{table}[ht]
 \caption{Класифікація мов програмування}
  \begin{tabular}{lcc}
   \hline
       \textbf{Домен} & \textbf{Мови програмування} \\
    \hline
       HW & VHDL, Verilog, Clash, Chisel, SystemC, Lava, BSV \\
    \hline
       ASM & PDP-11, VAX, S/360, M68K,  \\
           & PowerPC, MIPS, SPARC, Super-H \\
           & Intel, ARM, RISC-V \\
    \hline
       ALG & C, BCPL, ALGOL, SNOBOL, Simula, \\
           & Pascal, Oberon, COBOL, PL/1 \\
    \hline
       ML & SML, Alice ML, OCaml, UrWeb, Flow, F\# \\
    \hline
       PURE & HOPE, Miranda, Clean, Charity, Joy, Mercury, Elm, PureScript \\
    \hline
       F$_\omega$ & Scala, Haskell, 1ML, Plutus \\
    \hline
       MACR & LISP, Scheme, Clojure, Racket, Dylan, LFE, CL \\
            & Nemerle, Nim, Haxe, Perl, Elixir \\
    \hline
       OOI & Simula, Smalltalk, Self, REBOL, Io \\
           & JS, Lua, Ruby, Python, PHP, TS, Java, Kotlin \\
    \hline
       CMP & C++, Rust, D, Swift, Fortran \\
    \hline
       SHELL & PowerShell, TCL, SH, CLIPS, BASIC, FORTH \\
    \hline
       SVC & IDL, SOAP, ASN.1, GRPC \\
    \hline
       MARK & TeX, PS, XML, SVG, CSS, ROFF, OWL, SGML, RDF, SysML \\
    \hline
       LOGIC & AUT-68, ACL2, LEGO, ALF, Prolog \\
             & CPL, Mizar, Dedukti, HOL, Isabelle, Z \\
    \hline
       $\Pi\Sigma$ & Coq, F*, Lean, NuPRL, ATS, Epigram, \\
          & Cayenne, Idris, Dhall, Cedile, Kind \\
    \hline
       HoTT & Menkar, Cubical, yacctt, redtt, RedPRL, Arend, Agda \\
    \hline
       CHKR & TLA+, Twelf, Promela, CSPM \\
    \hline
       PAR & Ling, Pony, Erlang, BPMN, Ada, E, Go, Occam, Oz \\
    \hline
       ARR & Julia, Wolfram, MATHLAB, Octave, Futhark, APL \\
           & SQL, cg, Clarion, Clipper, QCL, K, MUMPS, Q, R, S, J, O \\
    \hline
  \end{tabular}
\end{table}

\newpage
\subsection{Об'єкт та предмет дослідження}
Об'єктом дослідження в широкому сенсі є множина
всіх формальних мов, систем доведення теорем та можливих зв'язків між ними.

Більш розширено, формально, об'єктом дослідження данної роботи є:
1) системи верифікації програмного забезпечення;
2) системи доведення теорем;
3) мови програмування;
4) операційні системи, які виконують обчислення в реальному часі;
5) їх поєднання, побудова формальної системи для
уніфікованого середовища, яке поєднує середовище
виконання та систему верифікації у єдину систему мов та засобів.

Повна класифікація об'єктів дослідження була зроблена в рамках проекту
<<Енциклопедія Мов Програмування>>, де була зроблена спроба надати
формальну БНФ-нотацію для тих мов, для яких це не було ще ніколи
не зроблено (наприклад для APL-подібної мови K).

Предмет дослідження у широкому сенсі --- формальні моделі функціональних
мов програмування з формальною семантикою. Предмет дослідження у
вузькому сенсі --- формальні системи Жирара, лямбда-куб Барендрегта
та гомотопічні системи, їх категорні моделі, що містять вичерпні
математичні властивості.

Семантику мов, або властивості мовних категорій, що є предметом
дослідження вивчає предмет теорія типів. Предметом та методом
дослідження такої системи мов є теорія типів, як сучасний фундамент
математики, який стисло та компактно представляє обчислювальне ядро
не тільки теорії множин, але і теорії категорій, алгебраїчної
топології та дифференціальної геометрії.

Теорія типів вивчає обчислювальні властивості мов та виділилася
в окрему науку Пером Мартіном-Льофом як запит на вакантне місце
у трикутнику теорій, які відповідають ізоморфізму
Каррі-Говарда-Ламбека (Логіки, Мови, Категорії).

\subsection*{Лямбда-куб Барендрегта як карта предмету}
Предметом та методом дослідження такої системи мов є теорія типів,
як сучасний фундамент математики, який стисло та компактно представляє
обчислювальне ядро не тільки теорії множин,
але і теорії категорій, алгебраїчної топології та дифференціальної геометрії.

Хенк Барендрегт як автор лямбда кубу, системи формальних
моделей які поєднують та класифікують усі лямбда числення в
залежності від різного набору чотирьох формул $\star : \star$,
$\star : \Box$, $\Box : \Box$, $\Box : \star$. Усі типизовані мови
програмування, включаючи PTS (CoC, System $P_\omega$, або чиста система),
яка є ядром усіх пруверів, потрапляють у лямбда куб.

\begin{center}
\begin{tikzpicture}
  \matrix (m) [matrix of math nodes, row sep=3em,
    column sep=3em]{
    & \lambda_\omega & & \lambda P_\omega \\
    \lambda_2 & & \lambda P_2 & \\
    & \lambda_{\underline{\omega}} & & \lambda P_{\underline{\omega}} \\
    \lambda_\rightarrow & & \lambda P \\};
  \path[-stealth]
    (m-1-2) edge (m-1-4) edge (m-2-1)
            edge [densely dotted] (m-3-2)
    (m-1-4) edge (m-3-4) edge (m-2-3)
    (m-2-1) edge [-,line width=6pt,draw=white] (m-2-3)
            edge (m-2-3) edge (m-4-1)
    (m-3-2) edge [densely dotted] (m-3-4)
            edge [densely dotted] (m-4-1)
    (m-4-1) edge (m-4-3)
    (m-3-4) edge (m-4-3)
    (m-2-3) edge [-,line width=6pt,draw=white] (m-4-3)
            edge (m-4-3);
\end{tikzpicture}
\end{center}

Теорія типів вивчає обчислювальні властивості мов та виділилася
в окрему науку Пером Мартіном-Льофом як запит на вакантне місце у
трикутнику теорій, які відповідають ізоморфізму
Каррі-Говарда-Ламбека (Логіки, Мови, Категорії).

\subsection{Мотивація та мета дослідження}
Одна з причин низького рівня впровадження у виробництво систем
верифікації --- це висока складність таких систем. Складні системи
верифікуються складно. Ми хочемо запропонувати спрощений
підхід до верифікації --- оснований на концепції компактних
та простих мовних ядер для створення специфікацій, моделей,
перевірки моделей, доведення теорем у теорії типів з кванторами.

Головна мотивація цієї роботи --- пошук єдиної мови або мовної системи,
що здатна стати уніфікованою мовою, яка пропонує аналогічний спрощений
формальний спосіб програмування та доведення теорем.

Кожен інститут чи компанія інвестує в одну певну мову, для зосередження зусиль на одному проекті.
Особливість цієї роботи полягає в побудові уніфікованої системи, яка комплексно підходить
до вирішення проблеми розширення мовних ядер, та їх обчислювачів. Ця робота
пропонує замкнений фреймворк, який складається з мінімальної системи мов,
що покриваються максимальну кількість мовних синтаксисів та семантик.

Крім того, попередні дослідники зосереджувались на побудові системних бібліотек для
певного середовища виконання та асоційованих з ним вищих мов (з відповідними біндінгами).
На відміну від фокусних досліджень, ця робота пропонує мультимовний підхід,
де ми зосереджуємося на побудові моделі, яка буде вбудовуватися з мінімальними
зусиллями в основні аглебраїчні мови. У таблиці 0.2 показується можливий ландшафт атаки
мовних систем які можна вважати аналогічними підходами до побудови не тільки замкненого
життєвого циклу мовного забезпечення, але і системи віртуалізації.

Метою цього дослідження є побудова єдиної системи, яка поєднує формальне середовище
виконання та систему верифікації програмного забезпечення з великим спектром мовних
засобів, які допомагають вбудувати в себе максимальну кількість існуючих мов.
Це прикладне дослідження, яке є сплавом фундаментальної математики та інженерних
систем з формальними методами верицікації.

\subsection{Цілі та завдання дослідження}
Головними цілями цього дослідження є побудова мінімальної системи
мовних засобів для побудови ефективного циклу верифікації програмного
забезпечення та доведення теорем. Основні компоненти системи, як продукт дослідження:
1) верифікований інтерпретатор безтипового лямбда числення;
2) компактне ядро --- система з однією аксіомою;
3) мова з індуктивними типами;
4) мова з гомотопічним інтервалом $[0,1]$;
5) уніфікована базова бібліотека;
6) бібліотека математичних компонент.

Завданням цього дослідження є імплементація (апробація)
специфікації системи мов на різних мовах програмування та типових системах.
Для цього проводився аналіз усіх існуючих мов
програмування (близько 2000), які детально прокатегоризовані
в <<Енциклопедії Мов Програмування>>.

\begin{table}[ht]
 \caption{Ландшафт атаки}
  \begin{tabular}{lcccc}
   \hline
       \textbf{Мова} & \textbf{Чиста мова} & \textbf{Імплементація} & \textbf{Середовище} & \textbf{Віртуалізація} \\
   \hline
 Henk              & PTS         & Erlang  & BEAM VM  & LING/Xen \\
 Per               & MLTT      & Erlang  & BEAM VM  & LING/Xen \\
 Henk              & PTS        & Per     & BEAM VM  & LING/Xen \\
 Christine         & MLTT       & Per     & BEAM VM  & LING/Xen \\
   \hline
 Alonzo            & STLC       & OCaml   & native & Mirage/Xen \\
 Henk              & PTS (CoC)  & OCaml   & native & Mirage/Xen \\
 Errett            & MLTT-72    & OCaml   & native & Mirage/Xen \\
 Per               & MLTT-75    & OCaml   & native & Mirage/Xen \\
 Giovanni          & MLTT-80    & OCaml   & native & Mirage/Xen \\
 Frank             & CoC + CIC  & OCaml   & native & Mirage/Xen \\
 Christine         & CIC + Prop & OCaml   & native & Mirage/Xen \\
   \hline
 Anders            & HTS        & OCaml   & native & Mirage/POSIX \\
 Fabien            & $\mathbf{A^1}$-HoTT       & OCaml   & native & Mirage/POSIX \\
 Dan               & $\infty$-HoTT (GAP) & OCaml   & native & Mirage/POSIX \\
 Jack              & $\Sigma\Omega$-TT       & OCaml   & native & Mirage/POSIX \\
 Urs               & $\flat\sharp$-HoTT   & OCaml   & native & Mirage/POSIX \\
   \hline
  \end{tabular}
  \small Сірим кольором показані мови з екстракцією програм для української віртуальної машини BEAM яка сумісна з байт-кодом Ericsson.
\end{table}

\newpage
\subsection{Методи дослідження}
Існує багадо підходів для формальної специфікації,
верифікації та валідації, усі вони даються у розділі 1, де
обгрунтувується вибір методу моделювання з використанням
мови з залежними типами (теорії типів Мартіна-Льофа).
Для разкриття семантки цього методу використовується
категорний метод та категоріальна логіка --- теорія топосів.
Теорія категорій довела свою корисність не тільки для
математики\footnote{Близько 10 робіт медалістів премії
Філдса грунтуються на категорних методах},
але і для програмного
забезпечення\footnote{Категорні бібліотеки таких мов як Haskell, Scala тощо.}

\begin{table}[ht]
 \caption{Категорні моделі теорій типів}
  \begin{tabular}{lcc}
    \hline
 \textbf{Модель} & \textbf{Позначення} & \\
    \hline
 Локальні декартово-замкнені категорії Сілі & LCCC & \\
 Обширні категорії Гротендіка               & CompCat & \\
 Природні моделі Еводі                      & NatMod & \\
 Категорії з сімействами Диб`єра            & CwF & \\
 Категорії з атрибутами                     & CwA & \\
 D-Категорії Картмела                       & DCat & \\
 Контекстуальні системи Воєводського        & C-Systems & \\
    \hline
  \end{tabular}
\end{table}

\subsection{Формальне середовище виконання}
В рамках розробленого фреймворку будується
архітектура системи доведення теорем та обчислювального
середовища (яке складається з верифікованого засобами Rust
інтерпретатора та операційної системи, подібно до Erlang, але без надлишкових копіювань),
яке побудовано за сучасними стандартами:
1) відсутність системи управління пам'яті у реальному часі (тільки на стадії компіляції);
2) автоматична векторизація за допомогою AVX інструкцій (тензорне ядро);
3) дані ніколи не копіюються;
4) в системі немає очікування та даремного витрачання ресурсів;
5) лінійний лямбда-інтерпретатор, програми якого поміщаються в L1 кеш процесора.

Також додається модель базової бібліотеки середовища виконання для мов Erlang та Hamler,
яка пройшла апробацію в підприємствах, державних ІТ-компаніях та органах виконавчої влади.

\subsection{Модальна гомотопічна система верифікації}
Чиста мова з однією аксомою дається як перша мова системи вищих мов після просто-типізованого лямбда-числення.
Далі надається мова класу MLTT та базова бібліотека для екстракції у цільові рантайми BEAM та CPS.
І уже після цього, надається гомотопічна мова з відрізком де Моргана, яка сумісна з кубічним верифікатором CCHM,
в якому аксіома унівалентності Воєводського має конструктивну інтерпретацію,
це наша авторська варіація cubicaltt авторства Андерса Мортберга (2017).
Також надається спектральна модель категорій цих мов.

Модальні гомотопічні системи типів та системи типів у зв'язаних топосах є сучасним поглядом на
конструктивну математику на шляху до формалізації модальностей, потрібних для інфінітезімальних околів та
теорем про нескінченно малі величини, що є вимогами диференціальної геометрії та алгебраїчної топології.

\subsection{Еквіваріантна супер-гомотопічна система}
Додавання модальностей як системи операторів до гомотопічної системи дає змогу дуже
елегантно доводити теореми вищої геметрії, диференціальної топології, диференціальної
геометрії, супергеометрії. Фінальний аккорд --- це побудова формальної М-теорії (спільна робота Урса Шрайбера
з Хішамом Саті в Нью-Йоркському Університеті в Абу Дабі). Урс побудував вежу модальностей які вилаштовуються
в діагональ спряжень, і чи має ця вежа кінець --- відкрите питання в новоспеченій модальній гомотопічній теорії.

Фінальна або термінальна гомотопічна система типів включає в себе примітивні модальності,
модальності для диференціальної топології (ретопологізація та топологізація) --- шейп модаліті,
флет (бемоль) модаліті, шарп (дієз) модаліті, модальності для диференціальної
геометрії (Im та Re модальності), фізичні бозонні та ферміонні модальності. Далі система
насичується та стабілізується (відкрите питання). Система типів яка включає
усі види існуючих модальностей, що застосовуються у теоретичній фізиці називається еквіваріантною
модальною супер-гомотопічною системою (Урс Шрайбер). Цей напрямок роботи є постдисертаційним.

\newpage
\section{Практичні результати}
В рамках цього дослідження були досягнуті наступні проміжні практичні результати:
1) проаналізовані та класифіковані всі мови програмування, оформлені у вигляді
   <<Енциклопедії Мов Програмування>>\footnote{\url{https://groupoid.github.io/languages}},
   що дозволяють виконати проміжні цілі та головне завдання дослідження --- створення
   мінімальної системи мов для побудови уніфікованої системи для програмування та доведення теорем,
   яка складається з мов середовища виконання та серії вищих мов;
2) розроблений прототип середовища виконання CPS який підтримує імутабельні черги
   та AMP/SMP планування, містить лінивий інтерпретатор, та підтрмує числення процесів,
   реалізовано на мові Rust з лінійними типами,
   для якої існує формальна модель\footnote{\url{https://arxiv.org/pdf/1804.07608.pdf}}
3) розроблена вища мова програмування Henk з екстрактом в байт-код віртуальної машини BEAM;
4) розроблена базова бібліотека N2O.DEV середовища виконання
   для віртуальної машини BEAM зі специфікацією в мові Per;
5) розроблена базова бібліотека та бібліотека математичних компонент для вищої модальної
   гомотопічної мови програмування Anders.

\subsection{Основні результати}
Автор особисто створили моделі та імплементації формального середовища виконання,
бібліотеки середовища виконання, декількох верифікаторів та базової бібліотеки
як приклади використання та моделювання системи доведення теорем. Автор також
розробили курс гомотопічної теорії типів, на якому здійнюється формалізація
певних розділів математики (теорія категорій, різні частини алгебраїчної
топології та диференціальної геометрії).

Окрім того, створено сайти, присвячені документації по базовій бібліотеці
середовища виконання \footnote{\url{https://n2o.dev/ua}},
та по бібліотеці системи вищих мов для кубічного верифікатора гомотопічної
мови програмування \footnote{\url{https://anders.groupoid.space/lib}}. Також частина
моделей розроблений автором попала в апстрім кубічного верифікатора,
як приклади використання.

\newpage
\subsection{Продукт дослідження}
Не зважаючи на нетривіальну структуру результатів, головним продуктом цього
дослідження слід вважати загальний підхід описаний в цій роботій, який можна
звести до наступних рекомендацій:
1) побудувати лінивий інтерпретатор CPS нетипизованого лямбда числення разом
   з системою процесів та чергами повідомлень на формальній мові;
2) побудувати мову числення конструкцій PTS на формальній мові з екстрактом у лінийвий інтерпретатор;
3) побудувати мову системи F Жирара або STLC для розробки базової бібліотеки для лінивого інтерпретатора;
4) побудувати базову бібліотеку для лінивого інтерпретатора;
5) побудувати індуктивну мову програмування MLTT;
6) побудувати гомотопічну мову програмування HoTT;
7) побудувати базову бібліотеку для гомотопічної мови;
8) побудувати бібліотеку теорем формальної математики.

Цей підхід закріплюється формальною моделлю даною у розділі 2 та далі розвивається у наступних розділах.
Таким чином, можна говорити, що продукт цього дослідження --- це формальна специфікація на систему мов та
трансформації між ними, яка виявилася цікава не тільки автору дослідження.

\subsection{Апробація роботи}
Апробації:
1) Відбулися виступи на двох міжнародних конференціях: MMCTSE, IAI;
2) Впровадження базової бібліотеки середовища виконання в державних компаніях ПриватБанк,
   ІНФОТЕХ та органах влади МВС;
3) Впровадження прототипу середовища виконання описаного в роботі,
   який ліг в основу комерційного продукту.

\subsection{Аналіз результатів}
Ретельне заглиблення в теорію верифікації призвело до компактифікації
та покращення бібліотеки середовища виконання. Після апробації роботи
автор пересвідчився в правильності вибраної стратегії.

\newpage
\section{Структура роботи та публікації}
Якшо коротко суть роботи зводиться до побудови системи, яка складається з:
1) середовища виконання;
2) формального інтерпретатора;
3) системи формальних мов для доведення теорем математики, програмної інженерії та філософії.

\subsection*{Формальна верифікація}
У розділі 1 дається огляд існуючих рішень для доведення
властивостей систем та моделей, класифікуються мови програмування
та системи доведення теорем.

\subsection*{Концептуальна модель}
У розділі 2 розглядається математична модель формальної системи,
яка умовно розділяється на систему мов для системного
програмування (спектр мов середовища виконання) та систему мов для
прикладного програмування і програмування вищих логік (спектр вищих мов).
Час дослідження цього направлення припав на 2017-2018 роки.

\subsection*{Формальне середовище виконання}
У розділі 3 розказується про повний стек формального програмного забезпечення
від віртуальної машини, байт-код інтерпретатора, середовища виконання
та планування процесів. Час дослідження цього направлення припав на 2016-2017 роки.

У розділі 4 описується базова бібліотека системи середовища виконання,
написана на мові нижчого рівня Erlang.
Час дослідження цього направлення припав на 2013-2021 роки.

\newpage
\subsection*{Система верифікації}
У розділі 5 подається опис системи вищих формальних мов для доведення теорем до
кубічної теорії та гомотопічної системи типів.
Час дослідження цього направлення припав на 2021-2023 роки.

У розділі 6 описується базова бібліотека системи формальних мов, індуктивна
та гомотопічні системи типів для кубічних тайпчекерів.
Час дослідження цього направлення припав на 2018-2021 роки.

\subsection*{Математичні компоненти}
У розділі 7 пропонується ряд математичних моделей та теорій з використанням
базової бібліотеки розділу 3 та мови гомотопічної системи типів.
Час дослідження цього направлення припав на 2018-2021 роки.

\subsection*{Додаткові матеріали}
У додатках надаються приклади іншого використання формальних мов та моделей,
зокрема для мінімальної формальної мови, побудованої в рамках дисертації,
та мови програмування Coq. А також дається приклад використання
гомотопічної мови для формальної філософії.

\section{Подяка}
У вступі хотів би висловити подяку:
1) своїм тибетським гуру без яких ця робота була би неможливою;
2) Андерсу Мортбергу та Хенку Барендрегту;
3) двом вчителям старших класів: геометру Панькову та алгебраїсту Конету;
4) двом вчителям в університеті: Клименко та Таран;
5) усім контрібюторам N2O.DEV\footnote{\url{https://n2o.dev}} та Groupoid Infinity\footnote{\url{https://groupoid.space}};
6) батькам;
7) іншим вчителям;
8) усім хоробрим людям з почуттям гідності, справжнім українцям.
